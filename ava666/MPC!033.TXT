N.B. QUESTO FILE E' DA RITENERSI A TITOLO PURAMENTE INFORMATIVO, PERCIO'
     IO, AVA666, DECLINO OGNI RESPONSABILITA' DALL'USO CHE POTREBBE
     ESSERNE FATTO. NON INCORAGGIO, DUNQUE, CHI VOLESSE SERVIRSENE PER
     SCOPI ILLEGALI. IL POSSESSO DI QUESTO FILE E' COMUNQUE DEL TUTTO LECITO.
     ~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~
       <<<<< TESTO SCRITTO COL PURO SCOPO DI DIVERTIRE IL LETTORE >>>>>     
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

      <=-=><=-=><=-=><=-=><=-=><=-=><=-=><=-=><=-=><=-=><=-=><=-=><=-=>
      <=-=>                                                       <=-=>
      <=-=>                  -=> Lord Shinva <=-                  <=-=>
      <=-=>                                                       <=-=>
      <=-=>                  -DiGiTAL::ALLiANCE-                  <=-=>
      <=-=>                                                       <=-=>
      <=-=>   C : 0 . N : F . E : D . E : R . A : T . i : 0 . N   <=-=>
      <=-=>                                                       <=-=>
      <=-=>                                                       <=-=>
      <=-=>              Enciclopedia dell' Hacking               <=-=>
      <=-=>              ``````````````````````````               <=-=>
      <=-=>                   .:[ Volume 3 ]:.                    <=-=>
      <=-=>                                                       <=-=>
      <=-=><=-=><=-=><=-=><=-=><=-=><=-=><=-=><=-=><=-=><=-=><=-=><=-=>



EMAIL E IDENTIFICAZIONE
~~~~~~~~~~~~~~~~~~~~~~~
Per concludere il nostro studio su FakeMail e messaggi anonimi, vedremo ora
come riconoscere una e-mail "vera" da una "falsa", come identificarne (in
parte) l'autore, e come utilizzare i remailer anonimi per un'anonimita` di
livello elevatissimo.

Per poter studiare un messaggio dobbiamo necessariamente essere in grado di
leggerne gli "headers" (intestazioni), cioe` quelle righe che iniziano con
la parola "Received:" e simili, che si trovano prima del corpo del messaggio
vero e proprio).

Visualizzare gli headers e` semplice: ogni programma di posta elettronica ha
un'opzione (in genere nel menu`) per attivare/disattivare la visualizzazione
degli stessi.
Netscape Mail, ad esempio, ha la voce "Show Headers" nel menu` "Options",
mentre con "Internet Explorer" e` necessario cliccare sul titolo dell'e-mail
da analizzare, quindi premere il tasto destro e scegliere l'ultima voce
(Properties, ovvero Proprieta`).  Eudora ed altri client hanno una funzione
simile a quella di Netscape Mail (nei menu`).

Prendiamo dunque ad esempio questa e-mail, di cui visualizziamo gli headers:

Received: from posta.hackers.it (111.123.33.4) by provider.it via mtad (2.3)
   id mx03-Biqmta0276; Mon, 27 Sep 1997 06:45:07 -0600 (MDT)
Received: from america.com ([123.45.67.89]) by posta.hackers.it
   (post.office MTA v1.9.3b ID# 0-12345) with SMTP id AAA187
   for <utente@provider.it>; Mon, 27 Sep 1997 14:34:21 +0200
From: <mittente@america.com>
To: <utente@provider.it>
Subject: test...

Analizziamone ora gli headers: il primo (Received) e` lungo due righe, in
quanto ogni header inizia con una parola chiave seguita dai due punti, e nel
secondo rigo non esiste una prima parola, ne` i due punti; ne deduciamo
percio` che e` il seguito della riga superiore.

L'header "Received" ci informa del percorso seguito dall'e-mail da quando e`
stato generato a quando l'abbiamo ricevuto.  Normalmente ce n'e` piu` di uno
e sono disposti in ordine inverso (il primo rappresenta l'ultimo computer in
cui e` arrivata l'e-mail - con ogni probabilita` il nostro o quello del
nostro provider - e l'ultimo Received rappresenta il computer "mittente").
Infatti, ogni volta che un server riceve una e-mail, aggiunge un "Received"
in *cima* alle altre intestazioni gia` presenti.

Tornando alla nostra e-mail, vediamo percio` che l'ultimo "Received" ci
informa che il computer america.com ha l'IP Address 123.45.67.89 e ha mandato
questa e-mail al server posta.hackers.it usando SMTP.
Guardando l'header successivo (sopra) notiamo che poi il messaggio e` stato
mandato a sua volta da posta.hackers.it (che vediamo avere un IP Address pari
a 111.123.33.4) a provider.it, che e` il server destinatario (il nostro).
Infatti, se guardiamo l'header "To:" vediamo che destinatario finale e`
utente@provider.it.
Il mittente, stando all'header "From:", dovrebbe essere mittente@america.com
ma come sincerarsene?

Utilizzando il programma Finger possiamo sapere se l'utente "mittente" esiste
su "america.com", ma utilizzando Finger non possiamo sapere se sia stato
effettivamente lui a mandare il messaggio o meno.

Ricorriamo percio` ancora una volta all'analisi degli header "Received".
Il primo header, quello che ci informa da CHI e` stato inviato il messaggio,
corrisponde all'ultimo header (cioe` al secondo "Received").
Da li` scopriamo che il computer mittente e` america.com con IP 123.45.67.89
e dell'IP possiamo essere sicuri... ma non possiamo fidarci di "america.com"
e l'unico modo per sapere se effettivamente Host Name e IP Address coincidono
e` utilizzare un programma DNS.  Bastera` inserire l'IP Address per conoscere
l'Host Name ad esso corrispondente.

Questo metodo e` di estrema importanza, in quanto se da un lato non ci
permette di scoprire l'autore, almeno potremo sapere quale computer e` stato
usato per inviare e-mail, news, ecc.  Molti provider di posta elettronica
gratuita (come Hotmail e Netaddress) e non, permettono di bloccare l'invio
di e-mail che provengono da un determinato "dominio" (es. provider.it), ma
per farlo e` necessario conoscerne l'Host Name oppure l'IP Address.

Quando si effettua un mail-bombing usando Kaboom, Up Yours o altri programmi
del genere, si lascia dunque in modo indelebile il proprio IP Address nelle
e-mail.  L'unico "lato buono" e` che inviando alcune migliaia di e-mail a
un indirizzo, *probabilmente* il proprietario della mailbox non riuscira` a
scaricarle tutte (o non vorra` farlo) e non potra` percio` analizzarne le
intestazioni per scoprire il colpevole ;)
In ogni caso con i servizi di e-mail tramite Web, o con programmi ad hoc e`
possibile scaricare un singolo messaggio e analizzarlo, quindi e` bene
lasciare il mail-bombing ai lamers che non hanno nient'altro da fare...

Il motivo per cui programmi come Kaboom e Up Yours si dichiarano "100% non
rintracciabili" e` perche` la lista dei server SMTP inclusa in essi contiene
per lo piu` vecchi server che non registrano l'IP Address di chi si collega.
Ma tali server sono stati sfruttati, hackerati, bombardati e sovraccaricati
di e-mail in uscita, e sono stati percio` disattivati o hanno cambiato nome.
In ogni caso, tutti i piu` nuovi server SMTP registrano (purtroppo) l'IP e
in alcuni casi sono addirittura in grado di riconoscere un tentativo di
FakeMail e rispondere "sfottendo"... :-}

Supponiamo ora che anziche` utilizzare e-mail false vogliamo scriverne una
anonima per rispondere a qualcuno senza essere rintracciati, o magari per
partecipare a un Newsgroup in maniera del tutto anonima.

Esiste un servizio, quello dei cosiddetti "remailer", per inviare posta
completamente anonima (senza mittente e senza alcuna traccia di IP Address o
altro).

NOTA: Per una lista completa con tutte le informazioni come: velocita`,
caratteristiche e affidabilita` basta cercare le parole "anonymous remailer"
con un qualsiasi motore di ricerca sul Web.

Usarli nella loro forma piu` semplice (senza criptazione e senza re-routing
multipli) e` facile, basta inviare una normalissima e-mail (con qualsiasi
programma di posta elettronica) all'indirizzo e-mail di un remailer.
Ad esempio, remailer@replay.com (oppure remailer@huge.cajones.com o ancora
remailer@cypherpunks.ca) e, PRIMA del messaggio inserire una riga vuota, una
coppia di due punti e altre informazioni, come segue:

:: 
Request-Remailing-To: destinatario@email.com

Questa e` una prova....

Dunque l'indirizzo del destinatario NON va inserito come destinatario.
Come destinatario useremo l'indirizzo del remailer, mentre quello del vero
destinatario andra` scritto a fianco a "Request-Remailing-To".

Questo e` quanto per le e-mail anonime.  Come fare, invece, per inviare
delle news anonime?  Seguendo lo stesso procedimento, ma usando come
destinatario un "gateway" (passaggio) mail-news.  A cosa serve?
Inviando un messaggio al gateway, questo lo inviera` a sua volta alle news.
Volendo mandare un messaggio al Newsgroup alt.hackers bastera` sostituire
i punti con dei trattini e aggiungere l'indirizzo del gateway (ad esempio
cs.utexas.edu) quindi il risultato sara` alt-hackers@cs.utexas.edu al quale
manderemo il nostro messaggio tramite remailer.

Aggiungiamo ora alcune informazioni per completare il capitolo.

Sul Web esistono vari siti per FakeMail che non registrano IP Address.  Uno
molto veloce e` (al momento in cui si scrive) MailMan al seguente indirizzo:
http://www.nettex.com/~thecap/

Per quanto riguarda la posta anonima tramite remailer, ne esistono anche sul
Web.  Per chi preferisse le Form ai programmi di posta elettronica bastera`
cercare, come detto prima, dei remailer usando i motori di ricerca.
Un indirizzo tra i piu` affidabili: http://www.replay.com/remailer/

NOTA: questi siti sono attivi non per arrecare danni, ma per fornire un
servizio a quanti vogliono preservare la propria privacy elettronica.
Abusandone potreste mettere voi nei guai, o causare la chiusura del servizio.
Inoltre molti remailer possono negarvi l'accesso al servizio in caso di
proteste da parte di terzi.  In altre parole, usate il cervello...


+- +- +- +- +- +- +- +- +- +- +- +- +- +- +- +- +- +- +- +- +- +- +- +- +- +-

                           Copyright (C) 1997 by

                             :: LoRD SHiNVA ::

                      -Digital Alliance Confederation-

                http://members.tripod.com/~helghast/dac.htm

+- +- +- +- +- +- +- +- +- +- +- +- +- +- +- +- +- +- +- +- +- +- +- +- +- +-


Grazie a LoRD SHiNVA, l'autore di questa enciclopedia,

       By
   Å        Å
   ³ AVA666 ³
   ~~~~~~~~~~


