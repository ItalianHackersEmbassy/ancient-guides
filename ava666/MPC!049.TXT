N.B. QUESTO FILE E' DA RITENERSI A TITOLO PURAMENTE INFORMATIVO, PERCIO'
     IO, AVA666, DECLINO OGNI RESPONSABILITA' DALL'USO CHE POTREBBE
     ESSERNE FATTO. NON INCORAGGIO, DUNQUE, CHI VOLESSE SERVIRSENE PER
     SCOPI ILLEGALI. IL POSSESSO DI QUESTO FILE E' COMUNQUE DEL TUTTO LECITO.
     ~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~
       <<<<< TESTO SCRITTO COL PURO SCOPO DI DIVERTIRE IL LETTORE >>>>>     
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~

-!!!- LA NATURA GIURIDICA DEL PHONE PHREAKING (di Andrea Monti) -!!!-
~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~~
Sul fatto che l'uso di mezzi o apparecchiature di varia complessita' e natura
diretti ad evitare l'addebito sulla propria bolletta sia illegittimo non c'e'
alcun dubbio; qualcuno ne sorge, invece, quando ci si ponga il problema di
individuare, in concreto, quale reato sia stato commesso.
La questione e' tutt'altro che priva di interesse pratico dal momento che nel
nostro ordinamento penale, come e' noto, nessuno puo' essere punito per un fatto
che al tempo in cui e' stato commesso non era previsto dalla legge come reato;
cio' vuol dire, in altri termini, che se non e' possibile ricondurre l'impiego
delle Blue-Box (o di apparecchiature o software aventi analoga funzione) ad
una norma penale vigente non viene commesso nessun reato (salva, ovviamente,
la risarcibilita' del danno in sede civile). 
Siccome non esiste nessuna legge che vieta esplicitamente l'impiego di questi
apparecchi sarebbe, allora, immediato dedurre che usare le Blue-Box; sia
quantomeno non-illegale, ma le cose non sono cosi' semplici.

Il problema di qualificare giuridicamente le interferenze abusive sulla rete
telefonica e' noto da parecchio tempo: gia' nel 1977, infatti, la Corte di
Cassazione ebbe ad occuparsi di un caso del genere pronunciando una sentenza
della quale si riporta qui di seguito la massima:
"La captazione fraudolenta di un servizio o di una prestazione (nella specie,
collegamento abusivo di un apparecchio telefonico con la cabina di zona della
SIP mediante allacciamento della linea di servizio riservata alla societa') puo'
astrattamente integrare in concorso con degli altri elementi all'uopo richiesti
dalla legge, e - segnatamente dell'ingiusto profitto e del danno patrimoniale -
le ipotesi del delitto di truffa. 
Non puo' invece ravvisarsi nel fatto il reato di furto dal momento che manca la
cosa mobile (o l'energia ad essa equiparata) sulla quale deve cadere, ai fini
della configurabilita' dell'ipotesi di cui all'art.624 c.p., l'azione
dell'impossessamento.
Infatti le utenze telefoniche private - gestite in regime di concessione ad una
societa' privata, quale la SIP, anche se con partecipazione di capitale pubblico
- realizzano una ipotesi di somministrazione di un servizio, e non di una
energia, benche' questa sia essenziale al servizio stesso (le vibrazioni
acustiche sono trasformate, nella telefonia, in vibrazioni elettriche, ma
oggetto della utenza e' il servizio in se', e non l'energia che lo rende
possibile). In difetto del delitto di truffa, puo' configurarsi nel fatto la
specifica ipotesi di reato prevista dal d.p.r. 29/03/73 n. 156 che dichiara
perseguibile, ai sensi dell'art.3 c.p., chiunque esplichi attivita' che rechino
danno ai servizi postali e di telecomunicazione od alle opere ed oggetti ad
essi inerenti (art.23)."   -   Cass.Pen. Sez.I, 21-12-77.

In estrema sintesi i principi enunciati da questa sentenza sono i seguenti:
1) La captazione fraudolenta del servizio telefonico non e' furto perche' manca
   la "cosa mobile altrui" che dovrebbe venir sottratta a chi la detiene,
   secondo il testo dell'art.624 c.p.
2) Viceversa potrebbe configurarsi la truffa, ma per il verificarsi di questa
   ipotesi sarebbe necessario provare di aver ingannato qualcuno per ottenere
   l'ingiusto profitto, cosÏ infatti recita l'art.640 c.p. :
   "Chiunque, con artifizi e raggiri, inducendo taluno in errore, procura a si'
   o ad altri un ingiusto profitto con altrui danno, e' punito ....". In altri
   termini, cio' che dovrebbe essere punito, in questo caso, non e' il phreaking
   fine a se stesso quanto piuttosto il suo impiego al fine di compiere gli
   artifizi e raggiri menzionati dal codice penale; che poi questo sia
   difficile da provare e' un altro discorso.
3) Se non e' possibile configurare la truffa allora potrebbe essere applicabile
   l'art. 23 d.p.r. 29/03/73 n. 156.

E' ragionevole sostenere che anche l'impiego delle "Blue-Box" rientri fra le
ipotesi contemplate dalla sentenza in questione e che, quindi, sia
qualificabile come "fraudolenta captazione di servizi o prestazione", anche
se, ad oggi, non sembrano essere stati registrati precedenti giudiziari
specifici. L'unica soluzione per risolvere definitivamente il problema era
quella di prevedere una specifica ipotesi di reato che individuasse esattamente
non solo cosa, ma anche e soprattutto, come punire. L'occasione (persa) poteva
giungere dalla legge che ha inserito nel codice penale i c.d. Computer crimes".
Fra i reati introdotti dalla L.547/93 il candidato a risolvere la questione
che ha aperto il presente scritto avrebbe potuto essere quello previsto
dall'art.640ter (frode informatica). Il testo dell'articolo in questione cosç
recita:

"Chiunque, alterando in qualsiasi modo il funzionamento di un sistema
informatico o telematico o intervenendo senza diritto con qualsiasi modalitÖ
su dati, informazioni o programmi contenuti in un sistema informatico o
telematico o ad esso pertinenti, procura a sÇ o ad altri un ingiusto profitto
con altrui danno, ä punito con la reclusione da sei mesi a tre anni e con la
multa da lire centomila a due milioni. La pena ä della reclusione da uno a
cinque anni e della multa da lire seicentomila a tre milioni se se ricorre una
delle circostanze previste da numero 1) del secondo comma dell'art.640, ovvero
se il fatto ä commesso con l'abuso della qualitÖ di operatore del sistema.
Il delitto ä punibile a querela della persona offesa salvo che ricorra taluna
delle circostanze di cui al secondo comma o un'altra circostanza aggravante."

Una prima superficiale lettura dell'articolo non aiuta a chiarire le cose. 
L'articolo 640 ter c.p., infatti, si riferisce esclusivamente ai sistemi
informatici e telematici ma non prende affatto in considerazione il problema
del phreaking. Del resto ä la legge stessa che differenzia nettamente l'ambito
informatico-telematico da quello telefonico come nell'art.623 bis c.p. dove le
forme di comunicazione vengono distinte in telefoniche, telegrafiche,
informatiche e telematiche, o in materia di intercettazioni telefoniche dove
sussiste la medesima classificazione. Nella stessa direzione si muove la
dottrina che definisce sistema informatico "...pió elaboratori elettronici
collegati fra loro per scambiare dati" (AA.VV., Profili penali
dell'informatica, Giuffrä 1994 p.148), se il collegamento avviene per mezzo di
cavi telefonici, onde guidate ecc. allora il sistema diventa "telematico"
(ibidem). Sarebbe ovvio concludere che siccome il phreaking non riguarda i
"sistemi" menzionati dalla legge ma solo dei centralini telefonici, esso non
dovrebbe rientrare nell'ambito di vigenza dell'art.640ter.

A ben vedere, tuttavia, molte delle tecniche impiegate per procurarsi la
disponibilitÖ delle linee telefoniche hanno come bersaglio il software che
gestisce la centrale telefonica, risultando idonee ad alterare il funzionamento
del sistema cosç come previsto dalla norma in oggetto. In conclusione, quindi,
bisognerebbe distinguere il metodo di phreaking impiegato: l'uso di apparecchi
o sistemi che non interagiscono direttamente con un computer probabilmente non
rientra nell'ambito di validita' dell'art. 640ter, e allora valgono le
considerazioni svolte in precedenza. Il ricorso a sistemi che coinvolgono
direttamente un elaboratore dovrebbe essere invece punibile ai sensi del
predetto articolo, a nulla rilevando, peraltro, che il "bersaglio" del phreaker
sia oltre confine o oltre oceano.

24.07.95

Il dr. Andrea Monti e' membro del Comitato di garanzia di ALCEI e responsabile
del settore Studi giuridici dell'Associazione. 


     __________________________
     Questo file si puo' trovare
 anche sul sito Spaghetti Phreakers
 http://come.to/spaghettiphreakers/
e fa parte del 'My Personal Cookbook'
                By            
            ≈        ≈        
            ≥ AVA666 ≥
            ~~~~~~~~~~

