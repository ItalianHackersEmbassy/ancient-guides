                 _________________________________
                |                                 |
                |GUIDA AL COMBATTIMENTO DA STRADA |
                |            II PARTE             |
	        |_________________________________|


                        di Techno Knight


Nella prima parte ho spiegato le tecniche di base e i punti sensibili da 
attaccare con colpi di percussione. La lotta invece consiste di prese,
proiezioni, strangolamenti, e leve articolari. Sebbene piu' difficili
da imparare e da eseguire, le tecniche di lotta, se imparate bene, sono
molto utili nei combattimenti, e possono servire ad uscire da situazioni 
che non hanno soluzione per chi usa esclusivamente i colpi.

Le proiezioni sono quelle tecniche che mirano a gettare a terra l'avversario,
e devono essere precedute da un'azione di squilibrio in una delle 8 direzioni
possibili. Le leve articolari sono azioni che mirano al dolore e che agiscono
sulle articolazioni.

Senza addentrarmi nei particolari di queste tecniche vi spieghero'
quelle piu' utili per l'autodifesa.


-Doppia presa di gambe

Dopo aver schivato un pugno dell'avversario abbassatevi fulmineamente e 
portate le vostre mani dietro le sue ginocchia. Tirando verso di voi le
sue gambe contemporaneamente spingete il suo stomaco con le spalle, o colpitelo
con la testa nei genitali, in modo da farlo cadere.
Una variante piu' pericolosa (per l'avversario) e' gettarsi completamente a 
terra e afferrare le sue gambe non piu' all'altezza del ginocchio, ma della
caviglia. In questo caso la testa si dovra' spingere con le spalle contro
lo stinco. Questa proiezione e' molto pericolosa se l'avversario non conosce
la lotta e le cadute, dato che sarebbe obbligato a cadere diritto con la 
schiena e la nuca, quindi vi consiglio di non utilizzarla per piccole
liti tra ragazzi.


-Proiezione a sacco di riso, o ghigliottina, o altri nomi che non ricordo

Dopo aver fatto piegare l'avversario (ad esempio con un pugno nello stomaco),
passategli il braccio sinistro sul collo e chiudete il gomito, in modo
da cingergli il collo con il braccio. Poi con la mano destra afferrate il 
polso della sinistra. In questo modo avrete intrappolato la sua testa.
Poi lasciatevi cadere all'indietro (rotolando), e AHI AHI! Povero avversario
Anche questa non la dovete provare per scherzo.

-Cravatta  

Cingete il collo dell'avversario con il braccio destro (in modo che il vostro
gomito stia dietro il suo collo. Questa e' un'azione che spesso viene spontanea
in un combattimento corpo a corpo). Con la sinistra afferrate il polso del
vostro braccio destro, cosi' da stringere il suo collo in una cravatta.
Adesso fate qualche passo avanti, e poi sedetevi a terra, sempre senza
lasciare la presa. Se avrete fatto tutto bene vi troverete in una situazione
mooooolto vantaggiosa (possibilita' di vittoria per l'avversario = 0).


-Leva al gomito

Afferrate con entrambe le mani il polso dell'avversario (i vostri pollici
devono essere rivolti verso di voi : e' importante).
Girate verso la vostra destra (senso orario) e cosi' vi troverete con il suo braccio testo
con il gomito sotto la vostra ascella, e l'avversario piegato che non potra'
reagire. A questo punto premete sul suo gomito con l'ascella.


-Strangolamento sanguigno
   
Lo strangolamento sanguigno e' considerato da molti il migliore, perche' 
anziche' fermare l'aria ferma il flusso di sangue al cervello e non provoca
danni permanenti (se non prolungato per un tempo eccessivo, cioe' qualche
minuto), nonostante questo e' anche il piu' efficiente, dato che, se e'
eseguito correttamente, puo' far perdere i sensi all'avversario anche in pochi
secondi. Se riuscite a prendere l'avversario da dietro il modo piu' semplice
di eseguirlo e' cingergli il collo con il braccio destro e afferrarsi il
polso destro con la mano sinistra. In questo modo il gomito dovrebbe
trovarsi davanti al collo dell'avversario, formando una specie di pinza.
Quando stringete non dovrete comprimere la gola, bensi' i lati del collo.
Se l'avversario provera' a sfuggire alla presa non fara' altro che accelerare
i tempi e perdere i sensi prima.


Ci sono molte altre tecniche che sarebbero utili in un combattimento,
soprattutto tecniche di ju-jitsu, che io reputo una delle migliori arti
marziali (anche se richiede comunque uno studio costante per portare dei
vantaggi reali in un caso di combattimento da strada). Purtroppo non e'
molto facile spiegare tecniche di lotta senza poter mostrare delle immagini,
e d'altronde era obbiettivo di questa guida spiegare solo tecniche utili
e facili da imparare ed eseguire. Ok, ci vediamo, gente. 


Ps. Ogni volta che sopravvivete ad un combattimento grazie a queste tecniche
    ricordatevi di Techno Knight :)


PPs. Ogni volta che vi fanno neri, non prendetevela con me, dovreste come minimo
     *allenarvi* con le tecniche che ho descritto.



                                Techno Knight
