Mercoledì
Sono le 9:55
Costretto a letto da una brutta peritonite, sono ugualmente seduto davanti al computer, 
ascoltando Stairway to Heaven dei Led Zeppelin, e lavorando su di un file di testo che non
mi riesce proprio. Dopo essermi informato, telefonando mia nonna, su quanto tempo avessi avuto 
per fumare quella canna di tabacco di pipa, così perfettamente rollata,
accendo la TV, e mentre McGyver combina in maniera impossibile la roba che aveva in tasca, una
scarica di pubblicità interrompe la sua poetica alchimia.
A questo punto mi interrogo sulla mia scelta, su quanto un telefilm come quello 
abbia potuto plasmare l' argilla vergine quale sono, fino a rendermi un deviato, una persona 
che si interroga su come con un accendino, delle monete, un portachiavi e una forcina si possa
fabbricare un arma.
E' forse questa la mia vocazione, il mio unico dono, quello di rendere pericoloso un qualsiasi
oggetto inanimato ?
Mi rispondo che forse è una cosa genetica, e anche se non credo nel destino, noto che
questa è l' unica cosa che mi riesca maledettamente bene.
Ho sempre avuto una passione per le costruzioni da bambino, quel piccolo mondo fatto di
mattoncini variopinti che mi permetteva di estraniarmi dalla realtà, creando cose al di fuori
dell' immaginazione più fervida.
Poi quando ero ancora un Lamer-Hacker, mentre navigavo su ASTALAVISTA, e scaricavo Netbus,
Back Orifice, e simili, mi imbattei per caso in un file, in inglese, che spiegava come fare
una bomba. Una scintilla mi illuminò gli occhi, e anche se non sono mai riuscito a tradurre
quel file, oramai ero già stato plasmato.
Così eccomi qui, che come un McGyver, combatto contro il mio Murdoc, ovvero la disinformazione 
e l' oppressione che regnano nel mondo di oggi.
Adesso la pubblicità è terminata, McGyver è ricominciato, e ce la farà anche questa volta.
E anche io.




bRiGaDiSt