======================================================================
== Testo scritto con puro scopo educativo. Io, Raven, non mi assumo ==
== responsabilita' per l'uso, illegale o meno, che potrebbe esserne ==
== fatto. Uomo avvisato...                                          ==
======================================================================
==     IL POSSESSO DI QUESTO FILE E' COMUNQUE DEL TUTTO LECITO!     ==
======================================================================

Le droghe leggere.
~~~~~~~~~~~~~~~~~~

Tutti gli utilizzatori delle cosiddette "droghe leggere" (cioè i
derivati della cannabis: marijuana e hashish, in gergo "erba" e "fumo")
sono a favore della legalizzazione di queste sostanze, se non della
liberalizzazione. Ma vediamo di analizzare la questione da un punto di
vista quanto più obiettivo possibile: il nostro Stato ha
fondamentalmente paura di qualsiasi forma di droga, soprattutto per
ignoranza. Non tiene conto del fatto che l'alcool, di fatto, è anch'
esso una droga, (dà dipendenza, è un allucinogeno e in più, in caso di
abuso, causa grossi danni all'organismo), regolarmente acquistabile da
chiunque in qualsiasi supermercato o in un bar. L'unica differenza, con
l'alcool, è che ha una via di mezzo: è possibile bere un paio di
bicchieri di vino senza ubriacarsi, mentre, se si assume droga, in
qualsiasi quantità, gli effetti si fanno sentire sempre (a dire il vero
le cose non stanno proprio così, ma la quantità da assumere per non
avvertire effetti è infinitesimale). La differenza tra comprare una
lattina di Birra o un litro di Vodka è solo il prezzo, sta al
consumatore regolarsi nell'uso. La legge però non proibisce di
ubriacarsi, soltanto di non costituire danno per la società: non
guidare, non urlare per strada, non andarsi ad ammazzare rimanendo
semicoscienti sulle rotaie di un treno. E' per questo che mi chiedo:
perchè non legalizzare anche l'uso e la coltivazione della canapa
indiana (nome scientifico: Cannabis Indica)? In fondo, non ci sarebbero
problemi: al governo basterebbe una legislatura simile a quella
utilizzata per gli alcoolici: non guidare sotto effetto, non creare
fastidi o pericoli alla società. Perchè tanto, nessuno ha difficoltà a
procurarsi sostanze stupefacenti, anzi così si terrebbero le sostanze
sotto controllo medico (non sarebbero "tagliate", cioè mischiate, con
sostanze chimiche a volte pericolose), e si toglierebbe un giro d'
affari significativo alla malavita, la magistratura e le forze dell'
ordine si impegnerebbero in casi ben più seri (grande narcotraffico e
altri reati non corrlati), si andrebbero quasi ad annullare i costi
sociali del fenomeno (gente tenuta in carcere, revisioni di patenti e
agenti impegnati sono le prime cose che mi vengono in mente), e lo
stato avrebbe più entrate (potrebbe tassarle come con il tabacco). Il
problema principale è che, se anche si facesse un referendum, sono
quasi sicuro che il risultato sarebbe lasciare le cose come stanno: la
massa è disinformata e ha paura. Per trovare un compromesso, si
potrebbe evitare la liberalizzazione (cioè quando è possibile
procurarsi ovunque la roba), ricorrendo solo alla legalizzazione, che
significa POTER CONTROLLARE. Aprire dei negozi specializzati, in modo
da tenere sott'occhio il fenomeno. In Olanda tutto questo è realtà.
Certo, l'erba non si compra al supermercato, è vietato fumare in luoghi
pubblici e se si viene sorpresi a guidare sotto effetto scattano le
sanzioni, ma la gente sa esattamente come stanno le cose, e un genitore
non manda il figlio in una comunità di tossicodipendenti se ogni tanto
si fuma uno spinello (anzi, magari lo fa anche lui). Bisogna tener
conto anche di un altro fattore: in Olanda il consumo di cannabis è
paragonabile a quello degli altri paesi, ma quello di eroina è
sensibilmente inferiore: questo perchè, in un paese proibizionista, si
compra il fumo in ambienti illegali, gli stessi ambienti nei quali
girano le droghe pesanti: è lo stesso pusher che ti vende l'erba a
spingerti a provare l'eroina. Legalizzando la cannabis si separano i
due mercati e si rende inaccessibile l'eroina (ma anche la coca, il
crack, le anfetamine) ad un maggior numero di persone.
Dal punto di vista medico, il THC (tetraidrocannabinolo, il principio
attivo della cannabis), NON provoca all'organismo danni permanenti, nè
a lungo termine (ma per fare una canna si mischia il fumo al tabacco,
e sappiamo i danni che questo provoca ai polmoni), non dà dipendenza
(è il tabacco che lo fa), NON è possibile l'overdose, infatti non
esistono casi di morte per uso di derivati della canapa (dal punto di
vista medico intendo: se poi uno fuma, guida e si va a schiantare è un
altro discorso), l'effetto più pesante che può avere questa pianta
infatti è paragonabile all'ubriachezza, ma non c'è niente di simile al
coma etilico. Il THC agisce nell'organismo legandosi ad alcuni
recettori specifici nel cervello, e non è vero che si può rimanere
"fulminati", cioè diventare vegetali o riportare danni cerebrali (come
invece accade con l'Ecstasy), per chi sta intorno al fumatore non è
possibile "sballarsi" solo respirando il fumo espirato (Il THC gli
rimane nell'organismo, e il fumo che esce dalla torcia dello spinello
è troppo poco, e si diffonde nell'aria circostante abbassando
ulteriormente la sua concentrazione).
Questo articolo non è pensato per piacere ai fumatori, come è ovvio
che sia, ma ai diffidenti: fateglielo leggere, è solo informazione, e
magari cambieranno idea. Arriverà anche in Italia il giorno in cui un
fumatore potrà tranquillamente farsi una canna per strada senza paura
di essere fermato e schedato, e senza che la gente lo guardi come un'
eroinomane! spero che accada presto!

The Raven
Since `82
