======================================================================
== Testo scritto con puro scopo educativo. Io, Raven, non mi assumo ==
== responsabilita' per l'uso, illegale o meno, che potrebbe esserne ==
== fatto. Uomo avvisato...                                          ==
======================================================================
==     IL POSSESSO DI QUESTO FILE E' COMUNQUE DEL TUTTO LECITO!     ==
======================================================================

Lettera di una studentessa alla famiglia.
~~~~~~~~~~~~~~~~~~~~~~~~~~~~~~~~~~~~~~~~~ 

Cara mamma, caro papa',
Sono ormai tre mesi che sono ritornata all’universita' e non ho ancora
trovato il tempo per scrivervi. Mi scuso per avervi trascurato ma ora
vi voglio raccontare tutto. Prima di leggere, però, sedetevi; mi
raccomando non continuate a leggere prima di esservi messi seduti,
d’accordo?

Ora sto abbastanza bene. La frattura ed il trauma cranico che mi sono
provocata saltando dalla finestra del dormitorio in fiamme, poco dopo
il mio arrivo, sono ormai quasi guariti. Sono restata all’ospedale solo
due settimane e la vista mi è ritornata quasi normale. Anche le forti
emicranie che mi colpivano in continuazione non le ho più che una volta
alla settimana.

Fortunatamente il garzone del benzinaio che è in fondo alla strada
aveva visto tutto. E' lui che ha avvisato i pompieri e chiamato l’
ambulanza. È anche venuto spesso a trovarmi all’ospedale e, poiche'
dopo l’incendio non sapevo dove alloggiare, è stato così gentile da
propormi di andare ad abitare da lui. In realtà non è che una
cameretta in un sottoscala ma è piuttosto carina. Lui è un ragazzo
formidabile e ci siamo subito innamorati. Abbiamo deciso di sposarci:
non abbiamo ancora fissato la data ma lo faremo di sicuro prima che il
mio pancione cominci a vedersi.

E si', cari genitori, sono incinta. Io so bene a qual punto voi eravate
ansiosi di diventare nonni e sono sicura che accoglierete questo
bambino con tutto l’amore e la tenerezza che mi avete riservato quando
ero piccola. La sola cosa che ritarda la nostra unione e' la piccola
infezione che ha il mio fidanzato e che ci impedisce di effettuare le
analisi pre-nunziali. Anche io, scioccamente, mi sono fatta contagiare
ma tutto si risolverà presto con le iniezioni di penicillina che faccio
ogni giorno.

So bene che accoglierete questo ragazzo a braccia aperte nella nostra
famiglia. E' una persona molto gentile e, sebbene non abbia fatto molti
studi, è molto ambizioso. Anche se non è della nostra stessa razza e
religione, conoscendo la vostra larghezza di idee sono certa che non
darete alcuna importanza al fatto che la sua pelle sia un po' più scura
della nostra. Sono sicura che lo amerete come io lo amo. Anche i suoi
genitori sono della gente per bene: sembra che suo padre sia un famoso
mercenario nel villaggio africano dove è nato.

Bene, ora che avete letto tutto, dovete sapere che non c’e' stato alcun
incendio al dormitorio, non ho avuto ne' frattura cranica ne'
commozione cerebrale, non sono andata all’ospedale, non sono incinta,
non sono fidanzata, non ho la sifilide e non ci sono uomini dalla pelle
scura nella mia vita. E' solo che sono stata bocciata in storia e
filosofia e in questa occasione mi e' sembrato opportuno aiutarvi a
riflettere sulla relativita' delle cose.

Vi abbraccio forte forte.

----------------------------------------------------------------->RAVEN
Magari potrebbe funzionare davvero... Appena ne ho l'occasione lo provo

The Raven
Since `82